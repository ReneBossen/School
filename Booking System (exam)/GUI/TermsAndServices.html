<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Reglement</title>
    <link rel="stylesheet" href="https://fonts.googleapis.com/css?family=Big Shoulders Inline Text">
    <link rel="stylesheet" href="TermsAndServices.css">
</head>

<body>

    <div class="grid-container" id="reglementID">
        <pre>
       <h1 class="overskrift" ><b>Regler for lån af Basement</b></h1>
       <div class="regler">
Basement sørger for barpersonale og efterfølgende rengøring af lokalet. Lejen er ”gratis”, hvilket dog kun opfyldes af et køb på minimum 5000 DKK i baren. 
Hvis købet af drikkevarer ikke kan opfyldes (f.eks. ved for få deltagere), betales halvdelen af det resterende beløb op til 5.000 DKK.

Udgangspunktet for ovenstående aftale er en åbningstid på 6-7 timer samt 1 times efterfølgende oprydning/rengøring af medarbejder. 
Er der fortsat aktivitet i bar, på dansegulv osv., er det naturligvis muligt at forlænge åbningstiden. Beslutningen er op til den ansvarlige bartender.

<b>Den personlige løsning:</b> Det er altid muligt at få tilpasset jeres ønsker, hvad end det er udvidet åbningstid, inkludering af øvrige lokaler til spisning, 
særønsker til sortiment i baren eller forudbetalte pakkepriser eller klippekort. Kontakt blot café & eventmanageren.

<b>Mad:</b> Der må gerne spises i Basement, og hermed også ændres på bordopstilling mm. Vi anbefaler max 75 spisende.
Kontakt gerne Kantinechef på EAAA, Torben Salskov (tosa@aabc.dk), for et tilbud på catering. Det leveres på rulleborde direkte fra køkkenet i kantinen, inkl. alt service.
Herefter køres brugt service blot retur til kantinen – det er derfor en meget praktisk løsning.

<b>Plads til flere:</b> Der er plads til 150 personer i Basement, så gå gerne sammen med andre medstuderende og hold et brag af en fest. 
Vi skal blot vide hvor mange gæster der forventes, så vi kan planlægge personalet herefter.

<b>Oprydning:</b> Medbringes der mad, pynt, spil og lege eller andet som medfører ekstra oprydning, skal man selv være behjælpelig med at afskaffe det medbragte. 
Det koster 400 DKK ekstra per times oprydning (foruden den afsatte ene times oprydning der er afsat). Bartenderen er behjælpelig med at anvise til container/skraldespande osv.

<b>Regler for pynt:</b> Det er tilladt at medbringe pynt til sine arrangementer. Dog skal der gøres opmærksom på, at pynt ikke må påsættes loft og/eller vægge med ventilationspaneler.
Følg venligst medarbejderens instrukser. Levende lys og øvrige artikler der danner røg/damp/varme er strengt forbudt.

<b>Ødelagt inventar:</b> Bliver der under arrangements forløb ødelagt inventar i Basement, herunder eks. lys, lyd, borde, stole og andet eksisterende inventar, hæfter arrangøren for
omkostninger forbundet med evt. erstatning og/eller reparation af ødelagte inventar.

<b>Rygning:</b> Al rygning i Basement er strengt forbudt, både almindelige cigaretter og alletyper af e-cigaretter. Der henvises til udendørs rygeareal.
Overtrædelse straffes med bøde.

For booking og yderligere information kontaktes EAAA’s Bar Manager på: hemo@eaaa.dk
</pre>
    </div>
    </div>

</body>

</html>